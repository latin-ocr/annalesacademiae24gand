( ¹6 )

Recte praeterea loquitur de prima gymnasiorum apud Graecos origine
eorumque pristino usu. Verbum autem garrire, quod de philosophorum
disputationibus usurpat, durius videtur, minimeque convenit egregiis
illis sermonibus, quos veteris Graeciae philosophi, ut Socrates, Plato et
innumeri alii ibi conserere soliti fuerant. ’

Extrema egregie faciunt ad hilaritatem et, ut ita dicam, juvenilem
Graecorum levitatem probandam. Non igitur degeneraverunt ab antiquis
Graecis, qui, cum Alcibiades in concione verba faceret, coturnicem in
sinu gerens, isque avolasset, repente cuncti in media oratione surrexe-
runt ad avem prehendendam (Narrat. Plut. in Alcibiade cap. 10). Talia
nunquam gravibus illis Romanis placere potuerunt, ideoque Romano more
a Crasso deridentur, et fortasse etiam nimis eorum augetur levitas.

cip. 13 ET 14.

Minime mirum, inquit Antonius, si ista res adhuc nostra lingua
illustrata non est — magnam eloquentiam ad scribendum attu-
lit, secl nullam nsum forensem.

Classicus in primis locus de historicis Graecis optimae frugis. Qui enim
post Ciceronem vixerunt, jam aliquantum, si unum excipias Plutarchum,
a pristina illa elegantia et vero succu desciverant. Summis plerosque
laudibus effert Cicero ‚ et egregie manifestat iudicio acuto et argumentis
probato, quae de iis fert, se eorum scripta diligenter lectitasse et quan-
tivis facere pretii. Recte: quamdiu enim literis suus habebitur honos,
historici Graeci inter maxima eorum recensebuntur ornamenta. -— Valde
autem dolendum est, nos tam paucos integros habere superstites.

De Ciceronis sententia de Thucydide vid. Doctiss. Camper Diatribe
p. 49 seqq.

Imnnm CAP. 14.

Sed ne latius hoc vobis patere videatur, haec duntaxat in Graecis
intelligO, - Poetas omnino, quasi alia quadam lingua locutos ,
non conor attingere, etc.

Quod hic de philosophis dicitAntonius ‚ haud scio an Ciceroni tribuendum

 

