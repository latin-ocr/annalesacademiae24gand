(¹7)

nobismet ita cognoscentibus credamus: simul autem ac cognitiones sponte
acceptas aut componendo extendimus, aut dividendo illustramus, uno
verbo, ubi intellectum nostrum vagantem determinamus, fugientem de-
tinemus et pro lubitu nostro flectimus, dirigimus, tum demum cessat
fides, et subit in ejus locum dubitatio, quia tunc cognitionis veritas non
solum pendet ab ipsa intellectus nostri natura, qua fit ut sit veritatis
capax, sed etiam a recto et genuino ejusdem usu, quo saepe nativam
veritatis imaginem libertate nostra videmus adulteratam.

§3-

An certitudo realis vel personalis sit dicenda.

Ex praemissis quaestio solvi potest inter philosophos non mediocriter
agitata, utrum certitudo realis an personalis sit dicenda. Scilicet res
omnis a recta verborum interpretatione pendet. Nam si ad subjectum
respiciamUS, in quod certitudinis idea cadit, certe non magis certitudo
in propositionibus, quam cognitio in rebus versari potest. Sed si ad cer—
titudinis causam attendimus, facile est videre, quod non immerito realis
dici potuerit illa certitudo qua etiam nolentes afficimur, quotiescumque
cognitio aliqua nobis non quaerentibus apparet. An autem certitudinis
nostrae causa in rebus vel in animis versetur, id omnis qui haec leget
poterit secum experiri, videndo, an sibi possit persuadere hanc chartam
in qua nunc scribo, esse nigram, scripturam vero albam. Velim cognos—
cere illum hominem, qui, dum ego istos campos video spissa nice ob-
ductos atque horrentes, eosdem pro lubitu, vario florum herbarumque
amictu ornatos et ridentes videret, sed maxime vereor, ne talis homo
adhuc nusquam exstiterit, et ne nunquam alicubi sit exstiturus, ac ne
proinde dicendum sit, nostra in potestate non versari, utrum velimus
esse certi, necne3 verum hanc certitudinem rebus omnino effici atque
animis nostris imponi. Quare non est, cur Filangierus (cap. 13) vulgus
metaphysicorum, ut vocat, tam acriter insectetur, quod aliquando apud
eos de certitudine reali sermo sit, cuni id non ita sit intelligendum,

3

