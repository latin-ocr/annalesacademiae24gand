(154)

gradus quo ad condemnandum opus est, sed sufficiat, si modo reus id
quod affert, satis probabile essiciat3 ut supra in ยง 15 demonstravi.

g 75.

,Iudicium

Accusatione et defensione jam peractis, judex ad deliberandum recedit,
et accuratum totius causae examen instaurat. Primo itaque incipit videre,
quod in omni causa praecipuum est, an de facto sufficienter constet3
ideoque inspicit, an de delicto facti permanentis, an de delicto facti
transeuntis, an de litterali, an de verbali agatur, quo cognito quaerit,
an circa illud delictum de quo nunc agitur, istae probationes suerint
allatae quae ipsi conveniant, atque hoc rursus expenso, examinat, an ista
media, contra repensis omnibus infirmationis momentis, ad probandum
id quod accusator intendit, valeant.

Postquam vero illud examen ita fuit institutum , si judex id quod
delicti fundamentum constituit, satis certum inveniat, neque ulla obstet
impossibilitatis ratio, quominus pro tali habeatur, ad examen auctoris
transit. In hoc autem iterum instituendo, omnia media quibus accusator
usus est, resumit, et ea quae infirma putat, excludit, ut videat, an reli-
quorum summa ad certitudinem moralem efficiendam sufficiat, modo ne
rursus aliqua impossibilitas adsit, quae certitudinis ejus vim evertat, vel
improbabilitas aliqua quae eamdem infringat.

Probato demum sacto et auctore, quaerit judex, an factum auctori
possit in poenam imputari, quae imputatio modo in simplici libera vo-
luntate, modo in voluntate cum culpa vel cum dolo conjuncta consistit.
Quod ad primum imputationis momentum pertinet, judici nihil aliud
expetendum est, quam an reus per exceptionem probaverit, aliquam
causam physicam adfuisse qua corpus praeter voluntatem ad illud factum
efficiendum, quod sibi crimini vertitur, fuerit impulsum, vel se facti
admissi tempore ita mente fuisse alienatum, ut sibi comparandi et eli-
gendi copia, sine qua libertas nulla intelligi potest, fuerit sublata. Nam

