( ¹40 )

cebant, qnam ut delinirent, quaenam judici probationis species esset 'ex-
petenda , et quandonam probationes requirerentur directae, quando suffi-
cerent indirectae, et quomodo testimonia pugnantia inter se ponderarentur,
et quaenam singulis fides esset adjicienda. Haec onmia nimis obscura et
incerta ipsis xidebantur, quam ut ea aliis judicanda relinquerent, ideoque
in judiciis tam civilibus quam criminalibus simplicior procedendi forma
introducta cst, qua, quoties factum aliquod jam per se non ipsa luce
clarius enitebat, reus in judicium vocatus, modo solus, modo adhibitis
testibus et compurgatoribuS, jurejurando se innocentem profitebatur, et
talem se professus omni poena dimittebatur immunis, ita ut deterrimus
quisque se a legum vindicta facili perjurio tueretur, et pessima quaeque
scelera novo scelere penitus deleret. Quum autem patres nostri hujus
consuetudinis incommoda experiundo mox didicissent, sed quanam ra—
tione istis esset medendum nescirent, nihil certius et. praeveniendae fraudi
aptius existimarunt, quam Deum ipsum in testimonium vocare et omnes
res dubias summo sapientiae et justitiae auctori decidendas relinquere.
Quem in finem celebratis religionis solemnitatibus et invocato Dei auxilio,
ut scelus manifestaret et innocentiam protegeret, reus brachium aqua
ferventi immergebat, vel ferrum candens nuda manu sustinebat, et qui
ista experimenta integer erat perpessus, judicio divino absolutus dice-
batur. Undenam autem ista consuetudo, qua vix ullam absurdiorem et
insulsiorem humana imbecilitas excogitavit, enata sit, jam ante explicui,
et exempla quae idcirco attuli, praeter omne dubium probant eam non ex
nimia ista facilitate, ut quidem auctores dixerunt, qua sanctorum mi-
raculis olim credebatur, sed ex superstitione quadam generaliori et an-
tiquiori, non ex religione christiana, sed ex hominum natura quae religio-
nem christianam antecessit, esse profectam3 siquidem alias nulla ejus
instituti vestigia apud Graecos, nulla apud Sardos et Bithynos, nulla
apud Asiae et Africae populos, utpote nondum religionem christianam
edoctos ‚ fuissent reperta.

Erat tamen aliquid quod eam iniquitatem temperaret. Nam quum per-
vulgata esset apud omnes opinio, quod ista experimenta nullam vim
contra innocentes, sed tantum contra scelestos haberent, accidebat, ut

 

