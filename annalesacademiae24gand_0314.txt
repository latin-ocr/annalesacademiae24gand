(74)

· ad diluendum crimen et tollendam vel mitigandam poenam, sine dolo

facti vel inculpatae tutelae exceptionem adjiciat (quae confessio
dicitur limitata, vinculata, vel qualificata), quaeritur, an talis con-
fessio ita dividi possit, ut priorem partem acceptet aecusator, posterio-
rem repudiet. Et distinguendo respondendum videtur. Nam si sactum
de quo reus confitetur, indiciis et circumstantiis aliunde exploratis con-
firmatum est, nihil impedit, quominus admissa consessione, excusationis
fides tamdiu suspendatur, donec ipse reus eam probaverit, nec amplius
quaeratur, au factum admiserit, sed an dolo malo admiserit. Alias enim
delinquens ita confitendo conditionem suam meliorem redderet et se
confessione limitata, tanquam certissimo quodam clypeo, adversus legem
tueretur. Sed si nemo contra reum testatur, nisi ipse reus, iniquissimum
foret confitenti credere, excipienti non credere.

Si Titius coram judice testatur impetum in se esse factum, dum solus
per silvam incederet, seque, ut imminens vitae periculum depelleret,
hominem interfecisse, quid inhumanius, quid magis a justitia alienum
foret quam ejus confessionem tanquam plenam delicti probationem ad-
mittere, simulque illi inculpatae tutelae probationem injungere, quum
nulli testes adfuerint, quos pro se sibi possit advocare. In tali itaque
casu judex confessionem et excusationem pari fide accipiet, nisi vero
accusator ex circumstantiis vel aliunde probatis vel ab ipso reo confessis
probare possit, reum istam caedem nou ad propulsandum vitae periculum,
sed ad explenda detestanda sua consilia admisisse.

Ex eo igitur patet, quomodo accipienda sit ea regula quod in causis
civilibus confessiones dividi nonpossint (1), in criminalibus possint,-
quae regula iu utramque partem nimium generaliter concepta est. Nam
in causis civilibus confessiones dividi possunt, si pars ejus quod reus fa-
tetur, jam ex aliis argumentis et probationibus constat; atque ex adverso
in criminalibus nou possunt, si id quod consessione continetur, judex nou
aliunde quam ex confitentis ore cognoscit.

(ι) Art. 1356, C. C. l'aveu judiciaire ne peut &tre divise contre celui qui l'a fait. — Malth-
t. 16, cf 1 , §2o. — Cremani in fine cap. 27, R. 21. - Haus §380.

