 

(ωδ)

vestigandae veritatis ratio. Sed plerumque veritas accusatoribus parum
cordi est, quippe qui nihil aliud quaerere solent, quam ut reis vera aut
ficta crimina adinveniant, et ingenii lumen accusandi subtilitate ostendant.
ld, praesertim ‘in Gallia, probant procuratorum criminalium requisitam,
ad declamationem potius quam ad informationem et ad delectandas aures
quam ad illustrandam judicis conscientiam melius composita, ambitiosis
quidem ornamentis plena, sed argumentorum nervis vacua, in quibus
flores et sententia abunde reperias, sed mentem desideres civitatis simul
atque innocentiae periculo intentam, ubi denique veritas verborum copiti
diffluens , vix ullum characterem retinet , quo possit a mendacio dignosci.
Verum si hoc plerumque accusatoribus, aliud judici debet esse propo—
situm , cujus officium est veritatem, quibus tegitur, involucris eruere,
obscura dilucidare, confusa et permixta in ordinem digerere , inutilia
recidere et inanem verborum strepitum ad rerum summam reducere.
Quibus ita expositis, ad defensionem transeundum.

 

CAPUT POSTERIUS.

DE REORUM DEFENSIONE.

 

ἓ 70.
De. innocentioe proesumptione.

Innocentiae praesumptio cum humanitatis idea in omnium animis adeo
conjuncta est, ut non possit aliquis illam impugnare, quin simul huic
se adversum videatur praebere. Et quidem quod ad me attinet, non diffiteor
me , donec de ista praesumptione jamjam essem scripturus , eam toto
animo fuisse amplexum, neque unquam dubium aliquod ea de re mentem
incessisse. Sed quum solida ejus fundamenta apud me requirerem et
semper recedere ante oculos viderem, paulatim frustra reluctans animus

