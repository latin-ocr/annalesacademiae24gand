PRAEFATIO.

Nostrae aetatis ea est felicitas , ut in* omnibus fere studiis, quae
ad veram humanitatem pertinent, insigniter profecerimus: quod,
cum ex aliis rebus patet, tum in primis inde, quod bonis literis,
praesertim in dilectissima patria, magnus, id est, suus tribuatur
honos, non tantum ab universo fere populo, verum etiam a summo
imperante reliquisque, qui sub ejus auspiciis reipublicae praesunt.

Testes sunt, ut praecipua quaedam memorem, sex z'n una nec magna
regione artium doctrinarumque domicilia et quasi sacraria .· testes
sunt leges Academicae prudentissimae: testes sunt Quaestiones ,
quae ex omnibus sere humanis disciplinis desumtae studiosis Belgis
quotannis proponuntur, atque verae laudis cupido adolescenti opti—
mam occasionem praebent vires periclitandi studiorumque speciminis
exhibendi. Pleraeque enim, quae proponuntur, quaestiones ejus sunt
generis, ut fiori non possit, quin studiosus juvenis, nisi plane
illotis, ut, dicunt, manibus haec sacra tractet, et, nisi (quod ali—
quando fit) nimium occupatus in Commentatione elaboranda et de-
scribenda caeterorum studiorum cursum plane negligat, quamvis

; vietor e certamine non decedens, uberrimos tamen lucubrationum

suarum fructus se percepisse profiteatur necesse sit.

