Ἴ (41 >
fortuna Rhino etiam X vir accessit. Ad quem igitur Patrocles de pecu-
niis referens, hic ad collegas ambos duxit. Qui cum Senatus auctoritati
rem permisissent, facto judicio decretum est, pecuniam illam esse pu—
blicam (1).

In publicis autem rebus luculenter ostenderunt, se malle imperiosis
servire Lacedaemoniis, quam in libera civitate, ac sub forma regiminis
populari, cum civibus aequo jure vivere. Eorum enim consensu, qui in
catalogo erant, legatOS, qui auxilium peterent, Lacedaemona miserunt,
eodem tempore, quo et a XXX viris Eleusine Spartam eodem proposito
legati iterum missi sunt (2). Qui cum Lacedaemona venissent, Phido X vir,
unus legatorum, ut in auxilium venirent, suasit, et rem ita proposuit,
ut, quasi populus jam a Lacedaemoniis defecisset, metus adesse videre—
tur, ne civitas Boeotorum fieret (3). Lacedaemonii vero eo tempore paulo
aliter, quam antea sentientes fuisse videntur, tum fortassis quia XXX
tyranni violentissima dominatione Athenas infirmiores etiam reddiderant,
quam quidem ipsi omnino voluissent (4), tum quia reges Pausanias et
Agis, cum viderent Lysandrum toti Graeciae praeesse et quasi dominum
esse, utpote qui oppida cum sodalitiis tenebat, eo in Africa absente,
popularibus apprime faverant (5). Lysander tamen, quam citissime ex,
Africa regreSSUS, auctor tum fuit Lacedaemoniis, ut paucorum dominan-
tibus subvenirent, in eosque , qui statum vellent popularem, animadver—
terent, et sic perfecit, ut centum talenta legatis mutuo darentur, ad
auxilia conducenda , ipse vero dux militiae pedestris, Lybisque frater
classis praefectus mitteretur (6). Lysander igitur secum ipse cogitans,
celeriter se posse expugnare eos, qui Piraeum tenebant, si terra marique
commeatu intercluderentur, ipse Eleusinem profectus in itinere mille
e finitimis civitatibus et Peloponneso gravis armaturae milites, pretio
invitatos, coegit, fratremque classe sua quadraginta navium curare jussit,

 

(1) Isocr. adu. Gallim. p. 388.

(2) Xenoph. ᾗ 28.

(3) Xenoplz. 1. 1. lysias adv. Erat. p. 215.

(4) Cf. Xenoph. c. 5, §41. Auctor Ep. Socr. ep. Vll, p. 13.
(5) Plut. in Lys. p. 445, A.

(6) Xenoph. § 28. Lysias, ibid. Diod. c. 53. Plut. 1. lr' 6

