(¹47)

posse determinari, nisi illa lex et in omnia delicta et in omnes proba-
tiones et in omnem probationum partem se extendat3 siquidem aliter
illa pars quae legibus non erit determinata, judicis arbitrio erit relin—
quenda , et ita , aliqua judiciorum parte judicis arbitrio relicta, illorum
iniquitati vel imperitiae via iterum patebit. Atqui probare volo, talem le-
gem qna certitudo alicujus facti vel idonea probationis alicujus qualitas
in antecessum determinetur, non solum non iu omnia delicta, sed ne in
singulare quidem delictum, non solum non in omne probationum gemm,
sed prorsus in nullam, non solum in nullam probationem , sed in nullam
probationis partem generali modo posse statui: quo probato, dicendum
fore existimo, probationum legalium systema a judiciis prorsus esse reji-
ciendum.

Quod autem neque omnium delictorum neque singularis alicujus delicti
probatio generali modo in antecessum possit determinari, vix est quod
confirmatione egeat. Nam non solum omnia delicta diversam probationis
summam offerunt, sed etiam in uuo eodemque delicto pro variis causis
variatur probatio, ita ut, etiamsi omnes casus praeteritos posses colligere,
tamen casus insecuturos lege tua complecti non posses. Neque magis
omnes probationum species possunt praevideri3 nam , ne de testimoniis
loquar, indiciorum certe infinita datur varietas. Adjeci, ne singularem
quidem probationem vel singularem probationis partem generali modo
posse determinari. Nam, quaeso, quaenam ejus pars ita posset determinari?
an species? sed quid legislator de probationum specie statueret, nisi omnia
media, quibus ratio probationem aliquam effici posse ostendit, pro varia
delictorum natura esse adhibenda, qua tamen lege, ni fallor, judicis
arbitrium parum foret restrictum. Vanum et leve illud est, quod ait
Cremani (C. 18 , § 15, 16) sapientissimos populorum moderatores ex variis
probationum generibus quemdam veluti delectum fecisse et nullas alias ’
admisisse quam testimonia, tabulas, documenta et indicia. Nam si huc
reorum confessionem addas, quam non modo tanquam probationem sed
tanquam probationum reginam adhiberi voluerunt, quid est ultra unde
factum aliquod probetur? Si itaque nullas alias probationes admiserunt,
ratio est, quod nulla alia existeret, et si qua alia exstitisset, etiam fuisset

