expers, ne pedem quidem porta extulit (1), sed in medio civium miser-
rimorum erat, )) et lugentes patres consolabatur, et desperantes de re-
publica exhortabatur, ει divitibus opes suas metuentibus exprobrabat
seram periculosae avaritiae poenitentiam, et imitari volentibus magnum
circumferebat exemplar, cum inter triginta dominos liber incederet (2)''.
Adeo etiam indignatione commotus erat propter injurias, quibus cives
suos affici videbat, ut sibi temperare non potuerit, quin aliquando cru-
delitatem Critiae ac caeterorum obliquis verbis perstringeret. Antistheni
enim dixisse ferunt: ³) Num quid te poenitet, quod in vita nihil magnum
neque spectabile consequuti sumus, quemadmodum videmus in tragoedia
describi reges, Atreos illos et ThyestaS, et Agamemnones et AEgisthos?
Nam illi obtruncati in tragoediis ·et mala fercula coenasse et comedisse
ubique produntur: nemo vero poetarum eo progressus est audaciae
atque impudentiae, ut porcum mactatum in drama introduceret (3)’'.

Alio tempore discipulis se mirari dixit, si quis boum pastor, armenta
sua quotidie minuens et deteriora faciens, malum se esse armentarium
non confiteretur: Miror autem magis, inquit, si quis civitati praefectus,
dum qnotidie cives de medio tollit aut pejores reddit, non erubescat,
neque existimet, se prav‘um esse et improbum reipublicae gubernatorem (4).
Haud defuerunt‚ qui viri dicta, tamquam totidem crimina, ad critiam·
sociosque deferrent. Ab his jam antea maxime adversus Socratem lege
erat cautum , ne quis dicendi artem doceret (5). Jam vero, his auditis,
Critias et Charicles, privatis etiam rationibus Socrati offensi (6), hunc
ad se arcessivere, eique legem ostenderunt3 cum vero tyrannorum vultu
non conturbatus, sine timore solita erga eos uteretur ironia , salsa illa
et acuta, tandem eum dimittere coacti sunt3 ad posterius praeterea sibi
delatum, Socratis dictum alludens, Charicles, caveret, interminatus est,
ne et ipse aliquando gregem minueret (7); et fortassis eum interfecis—
sent, nisi brevi eorum potestas dissoluta fuisset (8).

(1) Cicero ad Atticum, V111, ep. 2. (2) Seneca, de tranq. animi, c. 5, t. 1, p. 352.
(5) AElz'anus, var. hist. 11, 11. (4) Xelloplb- Mem. Socr. 1, e. 2, §52, 53.
(5) Xenoph. Ibid. § 51. (6) Xenoph. [hid. ᾗ 29, 30. Auctor Ep. Socr. ep. 7. p. 13.

(7) Xenoph. 1. 1. § 33 - 38. Cf. Luzac, in Or. l. p. 55 ad 37, et p. 126.
(8) Plato in Apol. ὅθεν. p. 122, ed. sit.

