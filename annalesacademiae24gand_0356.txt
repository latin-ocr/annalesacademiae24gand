(ωδ)

etiam quoniam non omnis ablatio rei alieuae furtum constituit, sed tantum
ablatio dolosa , si quis rem alienam per jocum abstulerit, certe non erit
fur. Sic denique falsarius non est, quicumque salsa subscriptione utitur,
vel aliud quodcumque falsum materiale, ut aiunt, comittit, sed ille
tantum qui id facit fraude mala et nocendi animo (frauduleusement).

Ex istis omnibus apparet, quam parum judex profecerit, postquam
sactum et auctorem facti physicum cognovit, et quanti momenti sit, ut
interiorem delinquentium animum probe cognoscat, et quomodo ad
justam poenarum applicationem , voluntas , libertas , culpa , dolus ,
a se invicem distingui debeant. Quae quidem cui et quomodo sint pro-
banda in paragrapho sequenti videbimus.

S 68.
Cuinam et quomodo voluntas , calpa atque dolus sint probanda.

Expositis jam omnibus quae ad causam delicti alicujus internam sive
moralem pertinent, et quae faciunt quod suum alicui factum vel in
delictis voluntariis simpliciter talibus, vel in culposis, vel in dolosis ad
poenam possit imputari, reliquum est ut videamus, cuinam et quomodo.
singula illa imputationis momenta probanda sint. Ad quam materiam
illustrandam, qua dubito an ulla magis controversia et levioribus funda-
mentis hactenus pertractata fuerit, secundum tres illas delictorum species
quas in paragraphis superioribus distinxi, ex ordine procedam , et novam
experiar viam, qua me istis controversiis feliciter extricaturum spero.

Saepe enim quaesitum est, an comperto delicto atque auctore, dolus
praesumi deberet, necne: et alii plane negando, alii plane affirmando
responderunt. Sed quaestio haec, ita concepta, nimium angustis limitibus
videtur restricta , utpote quae ad delicta voluntaria et culposa non perti-
neat, atque alia ex parte, in illis, quibus restringitur, limitibus, nimium
generaliter videtur soluta , quia praesumptio doli neque prorsus omit-
tenda neque plena fide admittenda est. Rem itaque nos sub alio aspectu
intuebimur.

