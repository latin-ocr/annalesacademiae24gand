( ¹7 )

sit, non autem credibile est3 videturpotius Antonio tribui, ut personae
probabilitas servaretur (conf. cap. 1 hujus libri). Fieri quidem potest, ut
pauci extiterint philosophorum Graecorum libri, qui lecturos indicibus
deceperint, quod fuerint inscripti de rebus notis et illustribus de virtute,
de justitia, etc. , quique propter angustas et concisas disputationes fere
intelligi non possentj, verum plerique ii libri argumenti philosophi, quos
Graecorum habemus superstites, nequaquam obscurius scripti sunt, quam
pollicetur inscriptio. —- In nullo enim non Xenophontis libello locus e
philosophia ita tractatur, ut facile possit intelligi: minus igitur vitium
hoc obtinuisse videtur, quam quidem dicit Antonius, neque tamen eo
vacabant Stoici vetustiores.

CAP. 18.

Nec mihi opus est Graeco aliquo doctore — secl pueros, aut
adolescentes docere conantur.

Romani in omnibus rebus, quae ad vitam civilem pertinent, usum in—
primis requirebant, quod egregie ex hoc loco patet, ubi merito Phormionis
illius stultitia perstringitur. Minime autem universe culpandi erant Graeci
doctores, quod de arte dicendi praecepta darent, praesertim si hoc facerent
(quod in fine additur) pueris et adolescentulis.

Notandum verbum decantare proprium esse hac in re. Similiter enim
supra Lib. I, cap. 23, cantilenam ex scholis.

Cn». 19 ET 20.

Erras Catule, inquit Antonius — invictos viros efficit, non
difficilius arte conjuncta.

Longior locus, qui tamen totus erat indicandus. Initio dicitur, Graecos
neminem Romanorum quidquam intelligere arbitrari, quod sane tempore
Catuli et Antonii, qui florebant circa A. U. 660 et etiam postea ita sese
hahuisse credibile est, nec prorsus injuste. Quales enim Romanos nove-
rant Graeci‘? vi armorum devicti experti erant optimos eos esse milites.
Sed propter contemtum, quo pulcherrima illa artis opera, statuas, vasa,

tabulas pictas», alia, adspiciebant, et propter 3summam ignorantiam, qua

