( Ι7 )

video, inquit, vos duo maxime inter se pugnantia facere: imperium
enim constituitis et violentum, et viribus eorum ‚ quibus imperabitur,
infirmius (1). Haec quae dixerat ille, collegae ejus eodem, quo antea, animo
tum audiverunt, tum exsecuti sunt. Trium millium enim recensum
fecere in foro, eorumque saluti adeo consuluerunt, ut sacrosanctos eos
et inviolabiles esse censerent, nova lege lata, qua cautum, ne quis ex
hoc numero sine Senatus decreto interficeretur (2). In reliquos vero
summa usi sunt iniquitate. Eos enim ‚ qui extra hunc trium millium ca-
talogum erant, censuerunt non uno in loco, sed alios alibi3 et in-
terea, quum eorum a domo quisque sua abiisset, miserunt praesidiarios‚
cum civibus suae factionis, qui arma ex absentium aedibus auferrent.
Ita arma populo ademta atque in arcem deportata, ibi in fano depo-
suerunt (3). Neque hic substitit erga hos injuria, sed eadem lege, de
qua modo diximus, statuerunt, in sua potestate esse omnes eos, qui
extra trium millium catalogum essent (quorum catalogus a Lysandro (4)
nomen erat sortitus), morte multandi (5).

 

(ι) Xenoph. § ¹9·

(2) Xenopk. lbid. § 51.

(5) Xenoplz. lbid. §²o, quo in loco Wyttenbach. 1. Ι. p. 401, interpretantem secutus
sum. Cf. Xenophon, ibid. § 41.

(4) Isocrates contra Callimachum, p. 894, edit. Wolf. mim, contra Euthyn. p. 956.
His vero in locis non Πεισάνὲραυ, sed Λυσάνὲρου, legendum esse monet Coray iu Bibl. Graeca,
p. 269, seq. et p. 543, cum omnes MSS. atque editiones veteres ante Wolfium hoc habeant;
ac simul Wolfii conjecturam historiae adversari recte ostendit vir summus: accepit autem de
*catalogo trium minium, quod mihi secus videtur, duce Schueidero in nota vel ᾗ 20, 1.: ita

enim omnis tollitur difficultas, qua duo haec loca ipsi Corayo adhuc laborare videbantur.
(5) Xenoph. 11, 5, ᾗ 51.

