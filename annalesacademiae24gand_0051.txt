 

 

INTRODUCTIO.

Ea fuisse videtur rerum publicarum Graecarum, imprimis 'Atti-
cae, conditio, ut, qui in iis viverent divites ac pauperes, cum
nullum fere, aut saltem exiguum inter ipsos intercederet reipublicae
vinculum, sibi invicem oppositi essent atque adversarii. Hinc in
omnibus paene optimatium et popularium factiones, quarum simul-
tates bello Peloponnesiaco in inimicitiam eruperunt (1), totamque
Graeciam conquassarunt, popularibus Athenienses, nobilibus La—
cedaemonios invocantibus. Cum autem illis temporibus parum adhuc
hominibus innotuisset aequae libertatis fundamentum illud unicum,
quod libramento cernitur potestatem inter eorum, penes quos est
summa rerum, eorumque libertatem, qui his obediunt: non fieri
poterat, quin, quae factio sive optimatium, sive popularium civi—
tati praeesset, ea semper ita ageret, ut alteram quocunque modo
frangeret atque opprimeret (2). Quae quemadmodum vera videntur
de caeteris, ita non minus clare in conspectum cadunt eorum, qui
reipublicae Atticae historiam attenta mente intuentur. Hanc autem
rerum conditionem civitati illi funestissimam fuisse, nemo non videt.

(1) Thucyd. in cap. illo egregio 82, lib. 111¹.

(2) Eadem fere est observatio duumvirorum iuter recentiores de antiqua Graeeiae historia
optime meritorum, doct. scilicet J. Giiliesii in opere, cui titulus est: The history of ancient
Goeece, its cotonies and* conque-sis, vol. 111, p. ης, edit. 6³³. (London, 1820), et nobil.
W. Mitfiu-dii, in historia Graeciae, Anglico idiomate script-a, ει ab Eichstiidtio , v. cl. Ger-
manice versa, vol. V, p. imprimis 39. (Lipsiae, 1805).

