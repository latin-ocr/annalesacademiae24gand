( ¹5 )
prehenderunt, sed quos sciebant injustas ipsorum contra se actiones aequo
animo minime laturos, ac plurimorum ope, si quid contra facere aggre—
derentur, usuros esse, existimabant (1); nec non ex divitum numero
maxime idoneos sibi visos selegere, comprehensosque, ut rerum novarum
studiosos, capite mulctarunt, bonaque ipsorum publicarunt (2). In his
erat Leon Salaminius, vir bonus, nemini gravis, atque innocentissimus (3),
cujus nullum erat crimen, nisi quod divitias haberet (4). Quem vero ut
occiderent, utque quam plurimos facinoribus suis implicarent, Socratem
cum aliis quatuor in curiam, quae in Tholo erat, arcessiverunt, jusse—
runtque, hunc ex Salamine adducere necandum. At Socrates, justitiae
amantissimus, tyrannorum non fuit dicto audiens, eaque occasione, mor—
tem non tam sibi esse curae, quam ne quid injuste aut nefarie faceret,
verbis et facto ostendit. Ubi enim Tholo egressi erant, domum abiit,
reliqui autem quatuor, in his Melitus (5), Salamina profecti sunt, cap—
tumque Leonta ad XI viros duxerunt, qui hunc absque ullo judicio
capite plexere (6). Imprimis vero ad caedem destinaverant Niceratum,
Niciae illius, qui in Sicilia olim bellum gesserat, filium. Qui cum esset
liberalis ingenii homo, optimusque civis, opibus atque auctoritate om-
nium fere Atheniensium erat primus. Hunc igitur, quasi popularis
imperii esset studiosus, comprehensum interfecerunt. Cujus quidem
viri misera sors adeo omnium commovit animos, ut nulla esset domus,
quin hujus morti ingemisceret, tantae aequitatis memoria ad lacrymas
impulsa (7) Eadem praeterea nece periit Antiphon (8), vir patriae amans,

(ι) Xenoph. § 14. (2) Diod, 1. l.

(3) szoplz. 11, 5, § 39.

(4) Auctor Epist. Socr. t. I, p. 15, ed. Orellii, ep. VII, Dtbg. Laen- 11, § 24.

(5) Andoc. de myst. p. 46.

(6) Plato iu Apologia Socra, p. ιιι, parte 1, vol. 11. ed. Bekkeri. Idem iu epist. VII ,
p. 429, p. 111, v. 111, Cf. Luzac, v. cl. iu Orat. de Socrate cive, p. 40, p. 130, seq. in
nota, ibique laudati, cum e veteribus, tum e recentioribus.

(7) Xenoph. ibid. Diod. 1. 1. Lysias adv. Potiucham, p. 521.

(8) Lysidouidae fitius fuisse videtur, ac diversus ab Antiphonte Rhamnusio. Vide Ruhnken.
iu diss. de Antlph. (Opusc. p. 242 seqq.) Cf. lVyttenbaclz. in Amzot. ad Xenoplt iu Selecl.
Princip. Hist.‚ p. 404. — Dissentit Gilliesius Opere laud„ p. 100 seq„ qui multis de hac
quaestione egit in nota. Priori seutentiae illud maxime favere mihi videtur, quod Theramenes
apud Xenoph. nihil de Antiphonte dicit, nisi hunc duae triremes ad bellum contulisse.

