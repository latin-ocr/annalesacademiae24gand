(7)

accendunt. Haud me fugit ab institutore non requiri ut, editis libris,
solertiae et impigritiae specimina ostendat. Non illi semper professores
optimi, qui praestantissimi scriptores3 at non parum, ex ejusmodi doctis
laboribus, in Academias splendoris recidit, nec meo me officio functum
arbitrarer, nisi quae, me Rectore, collegarum opera in lucem prodierunt,
recenserem .

G. L. Mahne, praeter Wyttenbacliii vitam , latino sermone elegantis—
sime scriptam, autographos ac nondum editos magistri sui codices typis
mandand1 consilium cepit, et partim exsecutus, jam illius metaphysicam
vulgavit, cum quinque illis laudatissimis lectionibus quibus Platonis, et
qui ante illum fuerunt, philosophorum, sententias, de immortalitate
animorum, discipulis suis exposuit. Quod quam diligenti cura a collega
nostro factum sit, et quam doctis praefationibus eximios libros ornaverit,
nemo ignorat, qui in academia nostra non peregrinus versatur. Nec
modicam quoque sibi diligentiae landem comparavit, binis orationibus
quarum una, literarum humaniorum et philosophiae theoreticae candi—
datos allocutus est, altera, de scholis inchoandis habita, non nulla au—
ditores sapientissime praemonuit, quae ad discendi et docendi provinciam
spectant.

Rev. J. M. Schrant‚ historiae Belgicae compendium, patria lingua, edidit,
brevissimoque libello argumentum complexus est quod , uberiori facundia,
in praelectionibus publicis interpretari solet3 nec omittenda illa respon-
sio qua, cum ab inconsultis sophistis inconsulte lacessitus esset, et suam
sacrorum codicum scientiam et adversariorum levitatem eleganter aeque
ac moderate demonstravit.

J. C. van Rotterdam, qui non ita nova sectatur, ut vetera respuat,
nec ita abhorret a recentioribus, ut cum antiquis semper consentiat, ma·-
gno principiorum apparatu, observationumque sibi plerumque propriarum
luculenta serie, novam Italorum doctrinam quam, paucis adjectis, suam
fecit medicus Parisiensis Broussais, scripto confutavit.

J. F. Kluy skens, de materia medica librum composuit, quem commen—
dant styli perspicuitas, ordo lucidus, eaque praesertim eruditio qua sactum
est ut, cum aliorum collectis et usu exploratis animadversionibus, suas
addiderit, compendium exhibuerit caeteris omnibus longe anteponendum

