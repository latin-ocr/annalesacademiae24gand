( 42 )

ne quid rerum necessariarum in Piraeum inferretur. Ita rursus brevi
tempore magna rerum apud Piraeenses difficultas esse coepit: urbani vero,
Lysandro freti, magnos iterum animos sumserunt (1). Rebus ita proce-
dentibus, Lacedaemoniorum 1·‹*geS‚ cum invidia contra Lysandrum stimu-
lati, quod is. rebus hisce feliciter ad exitum perductis, magnam sibi
gloriam paraturus, et Athenas, iterum quasi captas 7 tamquam suas ha—
biturus usse videretur, tum etiam quod Spartam apud Graecos male audire
intelligerent, ut alter ipsorum susciperet expeditionem, statuerunt. In
sententiam itaque suam traductis tribus ephoriS, Pausanias cum magnis
copiis profectus est, verbo quidem contra populum pro tyrannis, re vera
autem ad comprimendum bellum , ne amicorum ope Athenas denuo in
suam redigeret potestatem Lysander (2). Eum socii omnes sequuti sunt,
praeter Boeotos et Corinthios: hi enim aiebant, existimare se, contra
jurisjurandi religionem futurum, si adversus Athenienses arma ferrent,
qui foedus neutiquam violassent. Id vero ideo faciebant, quod animad-
verterent, velle Lacedaemonios suam in potestatem et obedientiam redi-
gere agrum Atticum. Pausanias igitur castra posuit in campis litorali-
bus, Piraeum circumjacentibus a septentrione, Academiam versus, ac
cornu dextrum ipse tenebat, Lysander cum stipendiariis copiis sinistrum (3).
Huc simulac venisset, quidam ex optimatibus, Diognetus cum Eucratis
et Nicerati‚ a tyrannis occisorum, liberis, advenisse dicitur, et Nicerati
filio Pausaniae genibus imposito, admoto etiam Eucratis filio, regi caete-
risque adstantibus narravisse, quali fortuna pueri illi essent usi, atque
obsecravisse Pausaniam, ut suppetias ferret, ac poenas reposceret ab iis,
. qui populum injuria opprimerent. E quo praesertim tempore Pausanias
misericordia populi exsulis permotum se praestitit, atque huic studere
eoepit, caeteris Lacedaemoniis has puerorum calamitates tamquam exem—
plum trigintaviralis improbitatis proponens. Hinc etiam factum fuisse
videtur, quod oblata sibi a tyrannis hospitii dona accipere noluerit, a
populo vero et exsulibus acceperit (4).

(1) Xenoph. ᾗ 29·

(2) Xerzoplc. l. l. Diod. ibid. Plat. l. l.

(3) Xenoph. § 50. — Cs. idem 111, 5, ᾗ 5, de Thebanis, corinthiisque Pausaniam sequi..
nolentibus. (4) Lysias ads». Polluchum, p. 322, se q

-α-φ-«ι-ν,

-Θ-ι-ιι Α- ,

⁴ nou-‘up ῃ ”

 

