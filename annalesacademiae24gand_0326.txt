( 86 )

modo judici ita placuerit. Ipsa sunt verba articuli supra citati 154 Instr.
crim. —Ex eo autem quod articulus ille judicis arbitrio relinquit, utrum
velit probationem a reo oblatam admittere, an rejicere, multi et gravissimi
auctores quorum opinionem confirmavit curia cassationis per duo ju-
dicia alterum 17 Martii 1808, alterum 11 Maji 1810, existimant tales
commentarios saltem in causis correctionalibus (nam ad criminales illud
non pertinere omnes consentiunt) eorum quae continent plenam fidem
judici tamdiu facere debere, quamdiu a reo contrarium non sit proba-
tum, ita ut judex reum quem actorum commentarius maleficii auctorem
habuit, innocentem habere non possit, si commentarii fides a reo per
contrariam probationem non sit destructa (1). Attamen, quod ad me atti-
net, sequi malo clarissimum Hans, qui docet istam fidem commentariis
ordinariis plane esse denegandam. Regula enim generalis est, ut judex
non solum criminalis, sed et correctionalis et politiae, sententiam suam non
nisi propria eaque intima convictione superstruat. Huic autem regulae iu
illis tantum casibus derogari potest, in quibus legislator ei expresse dero—
gari vult. Jam vero nulla in lege id expressum invenimus, ut actorum
commentariis a quolibet politiae officiali confectis plena habeatur fides,
donec contrarii probatio fuerit subministrata. Neque illa legislatoris vo-
luntas deduci potest ex ambiguis articuli 154 verbis, per quem judici
licet probationem innocentiae a reo oblatam pro lubitu repellere. Quamvis
enim multum absit, ut illi juris dispositioni assentiar, quae judicis arbitrium
legi substituit, tamen ille articulus regulam supra enunciatam corrobo—
rare potius quam infirmare videtur, dum statuit, judicem non solum sen-
tentiam suam propria eaque intima convictione superstruere posse, sed
ne alias quidem probationes exspectare debere, si religionem suam ex
ipso commentario satis instructam putet (2). Cui rationi accedit, quod nihil
odiosius sit, quam praesumptionem praesumptioni innocentiae contrariam
ex cujuslibet hominis testimonio contra reum inducere ‚ et quod odiosa
restringenda potius quam extendenda sint.

(1) Hanc opinionem sustinent Le Grav.‚ t. ι, p. 2¹7 et 2¹7· — Bourguiguon ad art. 154-
— Berriat, p. 98 et 99 apud Hans, § 397 citati.
(z) Cl. Haus, § 597, ex quo argumenta mea hausi.

 

