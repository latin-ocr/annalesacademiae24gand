( ¹3 )
CAp. 45.
Itaque ut apud Graecos — Aelius Sextus multique praeterea.

Fatendum est, omnia, quae ad judicia pertinebant, longe graviora et
meliora fuisse apud Romanos, quam apud Graecos. — Apud illos enim
viri magna auctoritate praediti et in republica versati patrocinium cau-
sarum in se suscipiebant, et de jure quotidie respondebant: —- apud hos
contra plerumque ejusmodi homines erant, ut dicit Cicero, ex infima
plebe, qui quoniam negotia civium tractabant, quae Graece πράγματα
vocantur, πραγματικὴ appellabantur. Eorum mentio saepe apud oratores
Graecos occurrit.

CAP. 51.

Itemque ea, quae vulgo expetenda —- illum et Graeculum putent,
aut, etiamsi valde probent, etc.

Totum hoc caput, cujus particulam tantum attulimus, a Cicerone
consumitur in refutatione eorum philosophorum Graecorum , qui docerent,
placita sua omnia ab Oratore esse observanda. Ejusmodi oratores merito
Graeculos haberi dicit. Ineptum autem et Graeculum esse h. l. idem
significare videntur. Ineptus vero quis sit, dicitur infra lib. II. cap. 4:
eoque vitio cumulatam esse dicit Graecorum* nationem. De qua sententia
vid. annotatio nostra pag. 15.

CAP. 59.

Quid est oratori cam necessarium — non ei pragmaticum acb-
jutorem dare.

Quodammodo, initio hujus loci, nimiam illam exercitationem vocis apud
Graecos irridere videtur Cicero: verum alia erat res apud Graecos, alia
apud Romanos. oratori Graeco opus erat majore vocis extensione, quam
Romano. Hic enim in foro apud graves Romanos verba facere debebat,
alter in concione Graeca, ubi major turnultus* esse solebat. Probatur hoc
exemplo Demosthenis ad mare se exercentis. (De vocis exercitatione
conf. Seneca controv. I. prooem. p. 38 edit. Schotti.)

