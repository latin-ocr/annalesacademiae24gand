 

( ¹9 )

Eadem de causa contemnit orationis distributionem in exordium, nar—
rationem cet. De quo eadem valere videtur excusatio.

Quod autem addit, quod perperam ea exordii et narrationis propria
esse statuissent, quae per universam orationem essent observanda , in eo
partim aeque, partim inique judicare videtur, collato Crassi sermone cap.
79, 80. De exordio enim, oratorem in eo studere oportere, ut judicem
saciat benevolum, attentum, docilem, haec quidem et Crasso l. c. et mihi
quoque videntur in cursu orationis melius effici posse.

De narratione vero quod praecipiunt, eam apertam et verisimilem esse
dehere, Crassus ipse agnoscit perspicuitatem in narratione cum difficilio-
rem esse, tum majore periculo negligi. Non igitur sine causa rhetores
voluerunt ei virtuti in illa orationis parte praecipue operam dari.

Veri autem similitudinem narrationis esse propriam ait Caesar ex sen—
tentia Ciceronis, (vid. Nauta Comment. p. 53.) cap. 66 5 2 et cap. 64.
Itaque etiam hoc non inutiliter praeceperunt, quomodo verisimilis fieri
posset narratio. ⁷

Quae porro sequuntur inde a verbis: omninoque in lzoc‚· in iis videtur
aliquid Cicero tribuisse personae Antonii, abhorrentis ab artificio. Vera
ejus et aequior sententia cognosci potest e cap. 32.

CAP. 36 ET 37.

Plus enim te operae Graecis dedisse rebus — imminuit enim et
oratoris auctoritatem et orationis fidem, etc.

Iterum h. l. affertur exemplum, quo probatur Romanos universos mi-
nime studiosos fuisse literarum Graecarum, quas debitis tamen laudibus
effert Antonius, et suae personae convenienter loquitur conf. cap. 1 § 4.

Quae de Numae sapientia in constituenda republica jactantur, duobus
prope seculis ante a Romanis cognita, quam eam Graeci natam esse sen-
serint, amplificata sunt. Si enim illam sapientiam constituendae civitatis
intelligit Pythagorae philosophiam (et alio vix referri possunt, cum civi—
tas Atheniensium jam diu inde a Theseo exstitisset, et ipso Numa longe
esse antiquior) si igitur Pythagoram duobus prope seculis post Numam
vixisse scribit, vereor ne temporis intervallum nimis augeat3 siquidem

