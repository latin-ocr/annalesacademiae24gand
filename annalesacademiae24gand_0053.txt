(7)

exsul revocatus, duxque classi constitutus, quadringentorum tandem
plerique in exsilium profecti sunt. Per reliquos septem, et quod
excurrit, annos, bellum in Peloponnesios« varia fortuna ab Athe—
niensibus terra marique gestum est. Alcibiades postquam Athenien-
sium res praeclare restituisset, nihilo minus tamen mox expulsus
est ob Antiochi imprudentiam, qui, quod dicto Alcibiadis non
esset audiens, a Lysandro (quocum, absente Alcibiade, proe—
‘lium commiserat) victus est. Tum novt duces creati, qui aliquo
tempore post, victoria de Lacedaemoniis apud Arginusas repor-
tata, domi tamen, quia caesorum corpora conquiri ac sepeliri non
curaverant, undis quippe ventisque prohibiti, injustissima affecti
sunt nece. Postea alii rursus mittuntur duces , iis, quibus succede-
bant, haud similes. Quod brevi quidem tempore post apparuit. A
¹lysandro enim, qui denuo Peloponnesiorum classi erat praepositus,
dolo circumveniri se' passi sunt, Alcibiade frustra illos monente,
atque ita apud Aegos flumen maxima plenissimaque victoria supe-
rati sunt. Qua ex pugna octo (1) tantum naves, praeter publicam
Paralum (2), cum Conone evaserunt, captique sunt cum ducibus acl
tria vel quatuor millia capitum (3). -—- Ita un& hora confectum est
bellum, cum diuturnum, tum varium, et tam casuum eventuumve,
quam victoriarum et cladium copia prae bellis superioribus supra
omnem fidem insigne. Tum autem Athenienses principatum, quem
per duos et septuaginta annos tenuerant (4), amiserunt.

Navis Paralus , tristissimae cladis nuncia, nocte Athenas appulit,

(1) Xenophon, Hist. Graec. lib. IL, c. ι, §. 2, ed. Schneid.: Fiat-1 in Lys. p. 439,
ed. Fraucof. anui 1599. Decem evasisse tradit Diod. Biblioth. Hist. XIII, 106, quocum de
numero in diversas abeunt partes Lysias, Mulierum accept. defens. P· 577, ed. Tayl.‚ et
Pausanias, 111, 2.

(2) De navi Paralo vidd. Hmpocr. et Suidas in voce: cf. Meursz'us, Attio. Lecti ιι, 7.

(ὃ) Dissident euim in numero Plut. 1. Ι. et Pausanias, IX, 32.

(4) Verus hic annorum numerus apud nemiuem occurrit veterum scriptorum5 hic enim
tam oratores, uti Lysias, AndocideS, IsocrateS‚ Lycurgus et Demosthenes, quam historici,
veluti Diodorus ac Dionysius, iu numero mitum in modum discrepant. Cf. Gllliesius, 1. 1.
p. 86 iu uota, et Memmius, Gesclzichte des Urspr. Fortgangs, und Verfizlls der W issenschafi
ten in Griechenl. und Rom„ t. 11.‚ p. 308 in nota.

